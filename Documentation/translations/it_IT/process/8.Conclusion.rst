.. include:: ../disclaimer-ita.rst

:Original: :ref:`Documentation/process/8.Conclusion.rst <development_conclusion>`
:Translator: Alessia Mantegazza <amantegazza@vaga.pv.it>

.. _it_development_conclusion:

Per maggiori informazioni
=========================

Esistono numerose fonti di informazioni sullo sviluppo del kernel Linux
e argomenti correlati. Primo tra questi sarà sempre la cartella Documentation
che si trova nei sorgenti kernel.

Il file :ref:`process/howto.rst <it_process_howto>` è un punto di partenza
importante; :ref:`process/submitting-patches.rst <it_submittingpatches>` è
anch'esso qualcosa che tutti gli sviluppatori del kernel dovrebbero leggere.
Molte API interne al kernel sono documentate utilizzando il meccanismo
kerneldoc; "make htmldocs" o "make pdfdocs" possono essere usati per generare
quei documenti in HTML o PDF (sebbene le versioni di TeX di alcune
distribuzioni hanno dei limiti interni e fallisce nel processare
appropriatamente i documenti).

Diversi siti web approfondiscono lo sviluppo del kernel ad ogni livello
di dettaglio.  Il vostro autore vorrebbe umilmente suggerirvi
http://lwn.net/ come fonte; usando l'indice 'kernel' su LWN troverete
molti argomenti specifici sul kernel:

	http://lwn.net/Kernel/Index/

Oltre a ciò, una risorsa valida per gli sviluppatori kernel è:

	http://kernelnewbies.org/

E, ovviamente, una fonte da non dimenticare è http://kernel.org/, il luogo
definitivo per le informazioni sui rilasci del kernel.

Ci sono numerosi libri sullo sviluppo del kernel:

	Linux Device Drivers, 3rd Edition (Jonathan Corbet, Alessandro
	Rubini, and Greg Kroah-Hartman).  In linea all'indirizzo
	http://lwn.net/Kernel/LDD3/.

	Linux Kernel Development (Robert Love).

	Understanding the Linux Kernel (Daniel Bovet and Marco Cesati).

Tutti questi libri soffrono di un errore comune: tendono a risultare in un
certo senso obsoleti dal momento che si trovano in libreria da diverso
tempo.  Comunque contengono informazioni abbastanza buone.

La documentazione per git la troverete su:

	http://www.kernel.org/pub/software/scm/git/docs/

	http://www.kernel.org/pub/software/scm/git/docs/user-manual.html



Conclusioni
===========

Congratulazioni a chiunque ce l'abbia fatta a terminare questo documento di
lungo-respiro.  Si spera che abbia fornito un'utile comprensione d'insieme
di come il kernel Linux viene sviluppato e di come potete partecipare a
tale processo.

Infine, quello che conta è partecipare.  Qualsiasi progetto software
open-source non è altro che la somma di quello che i suoi contributori
mettono al suo interno.  Il kernel Linux è cresciuto velocemente e bene
perché ha ricevuto il supporto di un impressionante gruppo di sviluppatori,
ognuno dei quali sta lavorando per renderlo migliore.  Il kernel è un esempio
importante di cosa può essere fatto quando migliaia di persone lavorano
insieme verso un obiettivo comune.

Il kernel può sempre beneficiare di una larga base di sviluppatori, tuttavia,
c'è sempre molto lavoro da fare.  Ma, cosa non meno importante, molti degli
altri partecipanti all'ecosistema Linux possono trarre beneficio attraverso
il contributo al kernel.  Inserire codice nel ramo principale è la chiave
per arrivare ad una qualità del codice più alta, bassa manutenzione e
bassi prezzi di distribuzione, alti livelli d'influenza sulla direzione
dello sviluppo del kernel, e molto altro.  È una situazione nella quale
tutti coloro che sono coinvolti vincono.  Mollate il vostro editor e
raggiungeteci; sarete più che benvenuti.
